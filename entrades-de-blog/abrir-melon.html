<!DOCTYPE html>
<html lang="es">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>marinasegura | journalist</title>
    <link rel="stylesheet" href="https://use.fontawesome.com/releases/v5.13.0/css/all.css"
        integrity="sha384-Bfad6CLCknfcloXFOyFnlgtENryhrpZCe29RTifKEixXQZ38WheV+i/6YWSzkz3V" crossorigin="anonymous">
    <link rel="stylesheet" href="../style.css">
</head>

<body>
    <header class="header-article">
        <nav class="header-nav">
            <ul class="nav-container">
                <a href="../index.html" <li class="nav-content-blog">←</li></a>
            </ul>
        </nav>
        <section class="header-container">
        </section>
    </header>

    <article class="blog">
        <header class="header-blog">
            <h1 class="blog-title">'Abrir el melón', un catàleg d'aprenentatges col·lectius.</h1>
            <h2 class="blog-subtitle">Ressenya literària</h2>
            <ul>
                <li class="fitxa-tecnica-item"><span>Fitxa tècnica</span></li>
                <li class="fitxa-tecnica-item"><span>Títol: </span>Abrir el melón</li>
                <li class="fitxa-tecnica-item"><span>Subtítol: </span>Una década de periodismo feminista </li>
                <li class="fitxa-tecnica-item"><span>Autora: </span>June Fernández</li>
                <li class="fitxa-tecnica-item"><span>Editoral: </span>Libros del K.O.</li>
                <li class="fitxa-tecnica-item"><span>Ciutat: </span>Madrid</li>
                <li class="fitxa-tecnica-item"><span>Any d’edició: </span>2020</li>
                <li class="fitxa-tecnica-item"><span>Número de pàgines: </span>327</li>
            </ul>
        </header>
        <section class="blog-content">
            <p>
                Endinsar-se en la lectura d’ Abrir el melón suposa una revisió completa de la realitat. Recórrer els
                reportatges i entrevistes que integra l’obra comporta un qüestionament dels assumptes més conflictius
                del feminisme actual i un (re)coneixement de realitats que estan ubicades en la perifèria de l’agenda
                mediàtica. Una lectura que permet reafirmar les desigualtats que ens afecten en primera plana, però
                també identificar els eixos de privilegi que ocupem. Una representació precisa del que és el
                periodisme situat, feminista i interseccional. <br></br>

                Vaig descobrir a June Fernández (Bilbao, 1984) en un cicle de conferències de la Universitat de
                València, on l’autora va presentar aquest recull de treballs periodístics a un grup d’alumnes que
                acabaven d’arribar al grau de Periodisme, amb la neutralitat i la imparcialitat com a bandera.
                Fernández va explicar les raons per les quals ella havia escollit el camí del periodisme situat i
                feminista, la importància de prendre posició davant del que vegem i d’explicitar per què adoptem eixa
                mirada, quin context ens ha portat a la postura escollida. El seu treball en la revista feminista Pikara
                Magazine o en eldiario.es fa palés de la necessitat d’aquest tipus de mirada situada en contextos i
                realitats concretes per a tractar molts dels debats i assumptes rellevants de l’actualitat, més enllà
                del popular mite de l’objectivitat i l’equidistància. <br></br>

                No cal parlar de feminisme per a incloure la perspectiva de gènere en les qüestions socials. Per
                exemple, el reportatge Ciudades inclusivas, ciudades más vivibles (pàg. 65) és un reflex de la
                importància d’incorporar la perspectiva feminista en les polítiques municipals o Cuando la denuncia
                cambia de lado (pàg.84), on s’exposa la violència judicial a la qual s’exposen les denunciants de
                violència de gènere a causa de la manca de formació especialitzada en aquests casos per part del
                sistema judicial. La manera de treballar de June Fernández no hauria de ser l’excepció, però, com
                explica en el pròleg del llibre Maria Angulo, quan altres veus i realitats vitals no entren en
                consideració, al periodisme feminista li toca convertir-se en un tipus de periodisme especialitzat.
                <br></br>

                El final del volum inclou un capítol annex anomenat Periodismo situado y otros aprendizajes colectivos
                (pàg. 311), on Fernández narra les seues vivències personals i professionals que l’han portat a
                practicar aquest tipus de periodisme, les intrahistòries dels reportatges que ha realitzat, i les dones
                que ha conegut i que han format part del que ella anomena “la producción colectiva del pensamiento”. El
                fet de créixer amb uns pares allunyats dels estereotips tradicionals, coincidir amb una mestra
                d’institut que li va inculcar la perspectiva feminista o la seua participació en l’organització SOS
                Racismo-Bizkaia són algunes de les circumstàncies que han definit el seu pensament i que han traçat
                el seu camí fins a Pikara i fins a aquesta col·lecció. <br></br>

                Abrir el melón reuneix un total de 18 reportatges i 12 entrevistes i abasta qüestions com ara la
                intersexualitat, la menopausa, l’islam queer, l’existència de porno feminista, les dificultats de la
                reproducció assistida, les gitanes feministes, etc. June Fernández s’endinsa en totes aquestes
                problemàtiques amb una disposició plenament oberta a comprendre la complexitat dels debats i la
                realitat de situacions alienes a la seua pròpia. Ho fa amb un estil proper i divulgatiu, però directe
                i sense embuts, sobretot amb les entrevistes. No s’acovardeix en el moment d’assenyalar a Amarna Miller
                que no totes les actrius porno tenen la capacitat de negociació que ella i estan exposades a abusos, o
                de preguntar a Sílvia Nanclares sobre la seua infertilitat i a l’activista contra la islamofòbia
                Daniel Ahmed sobre el vel. <br></br>

                A més, els reportatges de la periodista de Pikara són un reflex d’un gran esforç per recopilar
                informes, dades concretes, xifres i, sobretot, fonts expertes i testimonials de totes i cadascuna de les
                parts implicades. No és un assaig feminista on l’autora exposa els seus coneixements i opinions punt
                per punt de manera ferma. De fet, Si no puedo perrear, no es mi revolución (pàg.176) inclou una nota
                inicial sobre com ha canviat la seua opinió sobre la peça des que la va escriure i els errors que
                considera que té i dels quals ha aprés. <br></br>

                June Fernández es mostra curiosa i dubtosa en els debats, i aquestes peces són el resultat d’una
                recerca acurada d’informació per a oferir un contingut rigorós. L’autora s’allunya de la
                condescendència recurrent per part del feminisme blanc i burgés, i s’apropa de manera respectuosa a
                feminismes queer, àrabs, negres o gitanos, amb el reconeixement del seu eix de privilegi i preguntant
                des d’una predisposició d’aprenentatge. En l’epíleg del volum, Fernández cita a l’escriptor Bob Pop i
                afirma que no inclou articles d’opinió en el llibre perquè precisament el que vol és apropar als
                lectors i lectores el que ha aprés de persones “que saben más que yo”. Aquestes persones són els
                experts i les expertes que integra tant en els reportatges com en les entrevistes en profunditat, com
                ara Justa Montero, Cony Carranza, Dolores Juliano, Las Tejedoras, María Naredo, etc., i els testimonis
                de dones trans, migrades, catòliques, gitanes, àrabs, persones intersexuals, etc. <br></br>

                És una tasca complicada fer una aproximació de l’obra en línies generals perquè cada peça
                periodística és una entitat per si sola i hauria de rebre la seua pròpia ressenya. El reportatge
                Cristianas y críticas (pàg. 117) o les entrevistes a Gitanas Feministas por la Diversidad i Daniel
                Ahmed han sigut reveladors, en el meu cas, per a desmuntar mites sobre la comunitat musulmana, catòlica
                o gitana i la seua relació amb el feminisme. Els textos sobre la menopausa, la intersexualitat, la
                reproducció assistida o l’urbanisme feminista també han sigut, personalment, molt enriquidors per a
                conéixer unes problemàtiques que estan a l’ordre del dia, però de les quals estem completament
                desconnectades qui no les patim. <br></br>

                Ara bé, si hagués d’escollir la peça que realment crec que ha suposat “obrir un meló” per a mi, no
                dubtaria en assenyalar el reportatge Si el régimen de interna es esclavo, ¿hay que abolirlo? (pàg.
                249). Aquest treball exposa les abusives condicions laborals en què treballen les cuidadores 24 hores,
                preses de la precarietat i silenciades per la situació jurídica irregular en què viuen per a residir
                en el país. És un text incòmode perquè és un servici del qual hem fet ús gran part de nosaltres i,
                per tant, ens convertim en la facció opressora del problema: “Cuando una mujer blanca rompe el techo de
                cristal, la que lo limpia es inmigrante ilegal” (pàg. 249). <br></br>

                Resulta difícil també trobar aspectes a millorar en la seua obra. Està clar que els reportatges
                escollits per a conformar la col·lecció són els més aclamats, alguns d’ells guardonats amb premis
                periodístics, i, per tant, no deixen vessants descuidats que puguen donar lloc a revisions. A més,
                pense que les valoracions que es poden fer al llibre són majoritàriament qüestions subjectives o de
                creences personals, com ara l’entrevista a Amarna Miller, que al meu paréixer no està ben enfocada.
                Aquesta publicació va rebre moltes crítiques, fins i tot acusacions a la mateixa Fernández per
                suposadament promoure l’explotació sexual de les dones. Jo no sóc d’aquest sector tan bel·ligerant,
                però sí que trobe a faltar a una June més incisiva i exigent en el discurs tan blanc de l’actriu
                porno sobre el sector. <br></br>

                D’altra banda, com en qualsevol recopilatori de peces d’un autor o autora, el públic sempre haguera fet
                una selecció distinta, considera més adient haver afegit un altre treball o li resulta superflu un
                dels capítols. En el meu cas, com a admiradora del treball de Pikara, haguera inclòs altres
                reportatges que tenen publicats sobre gestació subrogada, avortament, prostitució, etc., que són
                temes molt controvertits dins del feminisme i de la societat en general, i dels quals s’estén molta
                informació dubtosa i poc concreta. A més, el conflicte intern entre les partidàries a l’abolició de
                la prostitució o el porno i les que defensen una regulació és un dels debats més complicats per al
                moviment i haguera sigut oportú incloure’l en una obra sobre periodisme feminista.
                “Nada tiene de especial una periodista que publica un libro con una selección de sus artículos en
                prensa”, assenyala June Fernández en l’epíleg de l’obra. Però, quan la periodista ofereix una mirada
                tan distinta i precisa, la selecció esdevé una guia pràctica imprescindible per a qualsevol
                comunicador. En aquesta part final del llibre, l’autora fa una mena de justificació sobre per què la
                seua obra mereix ser publicada. Aquesta reflexió deriva en una anàlisi sobre la síndrome d’impostora
                que ha sentit durant la seua carrera, inferit per la fràgil presència que encara tenen les dones en
                l’esfera pública. Fernández s’ha sentit qüestionada, infantilitzada i cosificada en el sector, però
                alhora creu que això — ser un cos marcat per la condició de dona — és el que li ha donat les claus
                per a explicar el món de la manera que ho fa I el que li ha permés entendre per què li atemoreix
                publicar aquest llibre, un llibre ple de “rabia, cuerpo y mucho disfrute”.
            </p>
        </section>
    </article>


    <section class="footer">
        <a href="mailto:marinasegurablay@gmail.com"><span style="color:#121212">marinasegurablay@gmail.com</span></a>
    </section>
</body>

</html>